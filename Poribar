বাংলাদেশের অবকাঠামো প্রকল্প থেকে বিপুল পরিমাণ অর্থ আত্মসাতের অভিযোগ উঠেছে হাসিনা ও তার পরিবারের বিরুদ্ধে। অভিযোগের তদন্তে নাম এসেছে শেখ হাসিনার বোন শেখ রেহানার মেয়ে ও যুক্তরাজ্যের ক্ষমতাসীন লেবার পার্টির মন্ত্রী টিউলিপ সিদ্দিকেরও। রাজা চার্লসের প্রতিষ্ঠিত একটি দাতব্য সংস্থায় আড়াই লাখ পাউন্ড অনুদান দিয়েছেন সায়ান।

শেখ রেহানার পরিবারকে যারা ব্রিটেনে সম্পত্তি দিয়েছেন, তাদের মধ্যে অন্যতম দাতা শেখ হাসিনার সাবেক উপদেষ্টা সালমান এফ রহমানের ছেলে সায়ান রহমান। মূলত, সম্পত্তি নিয়ে টিউলিপ সিদ্দিকের বিরুদ্ধে তদন্তের জেরে সায়ান রহমানের এসব অর্থ লেনদেন খুঁজে পায় দ্য টাইমস। 

অনেকটা কেঁচো খুঁড়তে সাপ বেরিয়েছে।
সানডে টাইমসের প্রতিবেদন অনুসারে, সায়ান রহমান একটি অফশোর ট্রাস্টে অ্যাকাউন্টের মাধ্যমে উত্তর লন্ডনের গোল্ডার্স গ্রিন এলাকায় ১২ লাখ পাউন্ড দিয়ে একটি বাড়ি কিনেছিলেন। সেই বাড়িতে থাকতেন টিউলিপের মা ও শেখ হাসিনার বোন শেখ রেহানা। এছাড়াও লন্ডনের গ্রসভেনর স্কয়ারে সায়ান রহমানের একাধিক সম্পত্তি রয়েছে যার মোট দাম ৪ কোটি ২০ লাখ পাউন্ড। শেখ রেহানা লন্ডনে ১৩ লাখ ডলার মূল্যের সায়ানের বাড়িতে বিনা ভাড়ায় থাকতেন।
