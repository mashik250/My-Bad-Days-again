২০২৪ সালের আগস্ট মাসে "যারা দখলদারিত্ব বা চাঁদাবাজি করবে তাদের পা ভেঙে দিতে সেনাবাহিনীকে নির্দেশ দেওয়া হয়েছে" বলে জানিয়েছিলেন তৎকালীণ স্বরাষ্ট্র মন্ত্রণালয়ের উপদেষ্টা ব্রিগেডিয়ার জেনারেল (অব.) এম সাখাওয়াত হোসেন।  ঐদিকে সাথে সাথেই একটা দলের নেতারা গর্জে উঠলেন। তাদের দাবি উপদেষ্টা সাখাওয়াত নাকি তাদের দলের নেতাকর্মীদের পা ভেঙ্গে দেওয়ার কথা বলেছে। সাখাওয়াতের বিরুদ্ধে তারা রাজপথে মিছিল বের করে তার পদত্যাগের আল্টিমেটামও দিয়েছিল। যার ফলশ্রুতিতে শাখাওয়াতকে স্বরাষ্ট্র উপদেষ্টার পদ ছেড়ে দিতে হয়েছিল। অথচ সাখাওয়াত তার পুরো বক্তব্যে (https://t.me/basherkella/49090) একবারের জন্যও কোন দলের নাম উচ্চারণ করেননি। বরঞ্চ তিনি স্পষ্টভাবে "দখলদার" এবং "চাঁদাবাজ" শব্দগুচ্ছ উল্লেখ করেছিলেন।
 
এরপর আজহারী হুজুর উনার বক্তব্যে বললেন, ‘একদল খাইছে আরেকদল খাওয়ার জন্য বসে আছে’। এইবারও যথারীতি এক দলের সর্বস্তরের নেতাকর্মীরা আজহারী হুজুরের বিরুদ্ধে সর্বাত্মকভাবে কুৎসা রটনা করা শুরু করে দিল। আজহারী হুজুর কি একবারও কারো নাম নিয়েছিল? তারা যদি সত্যিই খাওয়ার জন্য বসে না থাকে তবে কথাটা তাদের গায়ে লাগলো কেন? 
 
এরপর জামায়াত নেতারা যখন সারাদেশে চাঁদাবাজি আর দখলদারিত্বের বিরুদ্ধে কয়েকটা বক্তব্য দিল সাথে সাথেই ঠিক ঐ দলটার সিনিয়র নেতারা জামায়াতকে পতিত ফ্যাসিস্টদের মতো স্বাধীনতা বিরোধী, মুক্তিযুদ্ধ বিরোধী ইত্যাদি ট্যাগ দিয়ে দমিয়ে ফেলার চেষ্টা করা শুরু করলো। এমনকী প্রেসক্লাবে ঐ দলের নেতা হারুন খুব অশালীন ভাষায় জামায়াতকে আক্রমণ করে বক্তব্য দিয়েছিল। যে হারুন কিনা হাসিনার অধীনে অনুষ্ঠিত হওয়া ২০১৮ সালের রাতের ভোটের নির্বাচনে জয়লাভ করেছিল! 
 
এদিকে বাঁশেরকেল্লায় (https://www.facebook.com/Basherkella05/posts/pfbid0yHM73Gugc99nzq1aJ6hNLua8qxdspSptAMADtEXDyDzKemSB1NdVNEb2JsBxbhEsl) যখন আমরা টেম্পুস্ট্যান্ড দখল, চাঁদাবাজি, দখলদারিত্ব, গরু চুরি ইত্যাদি বিষয়ে যথাযথ সোর্সসহ সংবাদ প্রকাশ করি তখন সাথে সাথেই সেই একই দলের কর্মী-সমর্থকেরা এসে আমাদেরকে "গুজবকেল্লা" বলে সম্বোধন করে। কিন্তু যখন জিজ্ঞেস করি কোনটা গুজব তখন তারা চুপসে যায়। অথচ আমরা অনলাইনে সাম্প্রতিক সময়ে প্রত্যক্ষ করেছি, একদলের সকল অপকর্মের খতিয়ান সম্বলিত মিডিয়ার ফটোকার্ডগুলো এডিট করে (https://t.me/basherkella/49172) সেটা অন্যদলের নামে চালিয়ে দিতে। আর আমরা তো তাদেরকে সবসময় বলি আমাদের সরবরাহ করা কোন তথ্য নিয়ে যদি তাদের সংশয় থাকে তবে সেটা থার্ডপার্টি ফ্যাক্টচেকারদের কাছে দেন। তারাই এই সংবাদের সত্যতা যাচাই করে সেটা যদি আসলেই গুজব হয়ে থাকে তবে তারা সেটা বিস্তারিত তথ্যসহ প্রকাশ করবে তাদের প্লাটফর্মে। কিন্তু এভাবে কোন প্রমাণ ছাড়া অহেতুক ট্যাগ দিয়ে কোন লাভ আছে? ০৫ই আগস্টের আগে এভাবে তো অন্যদলের কর্মী-সমর্থকেরাও আমাদেরকে বিভিন্ন ট্যাগ দিত। কারণ তখন তাদের অপকর্মগুলো আমরা তুলে ধরতাম বলে!
